
# 2. Hafta

Sıfırdan Yazılım Dersleri'nin ikinci dersi. Yeni gelenlere ilk dersin kısa bir özeti geçildi ve derse başlandı.

- Bilgisayarda Depolama Nasıl Çalışır?
- Primary Ve Secondary Depolama Birimleri
- Değişken Nedir?
- Pseudo Kod Nedir?

## Bilgisayarlarda Depolama Nasıl Çalışır?

Bilgisayarınıza bir program kurduğunuzda bildiğiniz üzere bilgisayarın bu programı bir yere kaydetmesi gerekiyor. Bu programı kaydedip gelecekte tekrar okuduğu veya üzerinde değişiklik yaptığı yere biz depolama birimi diyoruz.
## Primary Ve Secondary Depolama Birimleri

- Birincil Depolama Birimleri (Primary Storage Devices): Genellikle küçük boyuttaki verileri geçici olarak saklamak üzere tasarlanmıştır. Secondary depolama birimlerine kıyasla çok daha hızlı çalışırlar. Pahalı, küçük kapasiteli ve hızlılardır. RAM (Random Access Memory) ve önbelleği kapsar.
- İkincil Depolama Birimleri (Secondary Storage Devices): Bu birimler genellikle geniş depolama kapasitesine sahiptir ve verileri kalıcı olarak saklarlar. Harddisk (HDD), SSD ve USB depolama aygıtlarını kapsar.
## Değişken Nedir?
Bilgisayarlar kullanıcıdan gelen veya hesaplamaların sonucu olan verileri kaybetmemek için bu verileri depolamaya ihtiyaç duyarlar. Depolanmayan veriler ise işlem bittikten sonra **silinir**. Kodlarda veriler **Değişken** adı altında RAM'e kaydedilir ve program kapandıktan sonra hafızadan silinir. İşlemler bu değişkenler aracılığıyla yapılır.

## Pseudo Kod Nedir?
Pseudo Kod (Sözde Kod) herhangi bir yazılım dili kullanmadan yazılacak kodun basamak basamak sözel bir şekilde ifade edilmesine denir.

Örnek:
- Başla  
- Birinci sayıyı oku (sayi1)  
- İkinci sayıyı oku (sayi2)  
- toplam = sayi1 + sayi2  
- Ekrana toplam'ı yazdır
- Bitir